<!DOCTYPE html>
<html>
<head>
	<title>МЗКІТ. Лекція №2 </title>
	<meta charset="utf-8">
	<link rel="stylesheet" type="text/css" href="style.css">

</head>
<body>
	<div class="paper">
		<div id="colontitle">МЗКІТ. Лекція №2 </div>
		<h1>Безпека інформації в мережі Internet</h1>
		
		<div class="content-board">
			<ol>
				<li><a href="#h01">Технологія SSL</a></li>
				<li><a href="#h02">Протоколи HTTP і HTTPS</a></li>
				<li><a href="#h03">Алгоритм роботи HTTPS</a></li>
				<li><a href="#h101">Теми для самостійного вивчення</a></li>
				<li><a href="#h102">Контрольні питання</a></li>
			</ol>
		</div>
<p>
Розглянемо найбільш поширені підходи до захисту інфор­мації.
</p>

<h2 id="h01">
Технологія SSL
</h2>

<p>
Будь-якому користувачеві Інтернет добре відома абревіа­тура HTTP. Найчастіше вона потрапляє на очі в каталогах з по­силаннями або в адресному рядку браузера. Нагадаємо, що мова йде про один з основних протоколів, що використовується для обміну інформації. Але абревіатура HTTPS чомусь значно менш відома. Саме цей протокол перетворює звичайний, не захищений канал передачі даних в Інтернеті, в засекречений або захище­ний; і при більш пильному розгляді ресурсів, які відвідуються, зустрічається не так вже і рідко.
</p>

<p>
Найчастіше цей протокол використовується в складі будь-якого Інтернет-ресурсу, який здійснює маніпуляції з особисти­ми або фінансовими даними його користувачів, що відвідують Інтернет. Найчастіше це банки, Інтернет-магазини або будь-які інші віртуальні місця, в яких користувачі, що приходять, виму­шені передавати свої особисті, а іноді секретні дані. Цього може вимагати і проста реєстрація, і процедура оплати товару, або будь-яка інша процедура, при якій користувачі примушені ви­давати свої паспортні дані, PIN-коди і паролі. Використовуючи звичайний HTTP-протокол, користувач передає й одержує ін­формацію в чистому, незашифрованому вигляді. Отже, інформа­ція, що передається користувачем, може бути легко перехоплена і використана сторонньою людиною.
</p>

<p>
Окрім цього, існує й інша, на перший погляд незначна, загроза. Уявіть, що банк користувача розміщений за адресою http://MyHomeBank.com. Тепер уявімо, що деякий зловмисник реєструє іншу адресу, скажімо http://MyHOmeBank.com, і створює з нею сайт, зовні схожий на сайт банку користувача. Ці адреси так схожі, що рано чи пізно користувач напевно помилиться і випадково потрапить не в банк, а на сайт зловмисника.
</p>

<p>
Із зазначеного випливають два досить важливих висновки:
</p>


<ol>
	<li>перший — інформацію, що передається, треба шифру­вати;</li>
	<li>другий — ми повинні бути впевнені, що передаємо інфор­мацію саме туди, куди потрібно.</li>
</ol>


<p>
Саме для вирішення цих двох питань і використовується технологія SSL. Розглянемо принцип дії безпечних протоколів.
</p>



<h2 id="h02">
Протоколи HTTP і HTTPS
</h2>

<p>
Спроби розробити універсальний мережний протокол, здат­ний забезпечити належний рівень безпеки для роботи в Інтернет, здійснювалися давно і досить великою кількістю різноманітних фірм і організацій.
</p>

<p>
HTTP-протокол пропонував достатньо простий, парольний спосіб ідентифікації того або іншого користувача. В момент спо­лучення з сервером користувач вводив пароль, який передавався серверу у незашифрованому вигляді, і далі, перевіривши від­повідність пароля й імені користувача, сервер відкривав або не відкривав з'єднання.
</p>

<p>
У подальшому, з розвитком мережі Інтернет, було створено декілька різноманітних безпечних протоколів. Офіційний про­токол, розробку якого спонсорувала організація IETF, називав­ся Secure HTTP (SHTTP).
</p>

<p>
Окрім нього, розроблялися і були створені ще декілька не­офіційних проектів, один з яких — під назвою SSL (Secure So­ckets Layer), створений Netscape, — отримав більшу популяр­ність і широке розповсюдження. Щоправда, незважаючи на свою популярність, SSL не є офіційним Інтернет-стандартом.
</p>

<p>
Головним призначенням SSL-протоколу є забезпечення приватного і надійного засобу обміну інформацією між двома віддалено взаємодіючими програмами. Протокол реалізується у вигляді двошарового (багатошарового) середовища, спеціально призначеного для безпечного переносу секретної інформації, че­рез незасекречені канали зв'язку.
</p>

<p>
Як перший шар у такому середовищі використовують дея­кий надійний транспортний протокол, наприклад TCP. За сло­вом «транспортний» не важко здогадатися, що TCP бере на себе функції того, «що несе», тобто стає «візником» для всіх шарів (протоколів), що лежать вище.
</p>

<p>
Другим шаром, що накладається на TCP, є SSL Record Pro­tocol.
</p>

<p>
Разом ці два шари, TCP і SSL Record Protocol, формують своєрідне ядро SSL. У подальшому це ядро стає первинною гер­метичною оболонкою для всіх наступних, більш складних про­токольних інфраструктур.
</p>

<p>
Як одну з таких структур використовують SSL Handshake Protocol, який дозволяє серверу і клієнту ідентифікувати один одного і погоджувати криптографічні алгоритми і ключі перед тим, як програми, що працюють на серверній і клієнтський сторонах, зможуть почати передачу або прийом інформаційних байтів у захищеному режимі.
</p>

<p>
Однією з важливих переваг SSL є його повна програмно-платформенна незалежність. Протокол розроблений на принци­пах «переносимості», й ідеологія його побудови не залежить від тих програм, у складі яких він використовується. Окрім цього, важливо і те, що поверх протоколу SSL можуть накладатися й інші протоколи: або для подальшого збільшення ступеня захис­ту цільових інформаційних потоків, або для адаптації крипто­графічних можливостей SSL під яку-небудь іншу, цілком визна­чену задачу.
</p>


<h2 id="h03">Алгоритм роботи HTTPS</h2>

<p>
Використання SSL починається в той момент, коли корис­тувач в адресному рядку свого браузера вводить URL, що почи­нається з абревіатури HTTPS. У результаті він підключається до порту за номером 443, що для SSL зазвичай використовується за замовчанням (для стандартного HTTP-сполучення найчастіше використовується порт 80).
</p>

<p>
У процесі підключення браузер користувача (в подальшо­му — клієнт) надсилає серверу вітальне повідомлення (hello mes­sage). У свою чергу сервер також повинен надіслати клієнту своє вітальне повідомлення.
</p>

<p>
Ці первинні ініціалізуючі повідомлення містять інфор­мацію, яка буде використана при подальшому налагодженні каналу, що відкривається секретно. В загальному випадку ві­тальне повідомлення встановлює чотири основних параметри: версію протоколу, ідентифікатор сесії, спосіб шифрування, спо­сіб компресії, а також два випадкових числа, що спеціально згенерувалися; і сервер, і клієнт, генерують такі числа незалежно один від одного, а після цього просто обмінюються ними.
</p>

<p>
Після отримання вітального повідомлення від клієнта сер­вер відсилає свій сертифікат, якщо такий у нього є. Також, за не­обхідності, сервер може надіслати і деяке ключове повідомлен­ня, наприклад у випадку відсутності сертифіката.
</p>

<p>
Якщо сервер авторизований (тобто має відповідний серти­фікат), він може запитати і клієнтський сертифікат, якщо того вимагає обраний спосіб шифрування даних. Після цього вико­нується ще низка проміжних обмінних операцій, у процесі яких остаточно уточнюється обраний алгоритм шифрування, ключі і секрети. Далі сервер надсилає клієнту деяке фінальне повідо­млення, після чого обидві сторони починають обмін зашифрова­ною інформацією.
</p>

<p>
На практиці процес обміну ключами і сертифікатами інко­ли може займати відносно багато часу. З цією метою часто пе­редбачається можливість повторного використання одних і тих же ідентифікаційних даних. Виникають ситуації, коли після встановлення сполучення з SSL-сервером у користувача з'яв­ляється бажання відкрити ще одне вікно браузера і через нього здійснити ще одне підключення до того же SSL-сервера. В цьому випадку, щоб не повторювати весь цикл попередніх обмінних операцій, браузер може відправити серверу ідентифікатор сесії попереднього з'єднання. Якщо сервер прийме цей ідентифіка тор, то весь набір шифрувальних і компресійних параметрів буде взятий від попереднього сполучення.
</p>

<p>
Браузери Netscape також можуть здійснювати так званий «keep alive» запит. При цьому після завершення передачі шиф­рованих даних встановлене SSL-з'єднання закривається не від­разу, а лише впродовж деякого часу.
</p>

<p>
SSL теоретично може забезпечити практично повний за­хист будь-якого Інтернет-з'єднання. Проте для успішного функ­ціонування SSL, окрім нього самого, необхідні також і суто про­грамні засоби, що втілять технологію SSL в життя. Програми, які використовують SSL-протокол, як не дивно, є часом най­більш: вразливим місцем цієї технології. Саме через помилки в цих програмах можлива майже повна втрата всіх досягнутих після використання SSL рівнів захисту. До таких програмних інструментів передусім відносять Інтернет-браузери.
</p>

<p>
Одним із найбільш показових критеріїв рівня захисту є розмір ключів, що використовуються, або, інакше кажучи, стій­кість шифру, що використовується. Чим більший цей розмір, тим відповідно надійніше захист. Браузери, в основному, ви­користовують три розміри: 40, 56 і 128 біт. Причому 40-бітовий варіант ключа досить не надійний, його цілком можна розкрити менш ніж за добу. Отже, перевагу слід віддавати саме 128-біто-вим ключам.
</p>

<p>
Стосовно Internet Explorer це означає завантаження додат­кового пакета (security pack), оскільки інтернаціональні версії цього браузера завжди постачаються з 40- або 56-бітовим захис­том. Для визначення, який саме розмір ключа використовується в браузері, в Netscape Navigator достатньо відкрити підменю «Options/Security Preferences», а в Internet Explorer — підменю «Help/ About».
</p>

<p>
Але розмір ключа не гратиме вирішальної ролі, якщо в за­хисті браузера є внутрішні вади системи — проломи. Повідомлен­ня про відкриття таких проломів у тих чи інших браузерах з'яв­ляються регулярно. Такий пролом нагадує відкриту кватирку в кімнаті, що протоплюється, все тепло миттєво вивітрюється. З цього приводу доречно згадати випадок, що відбувся з Netscape Navigator у травні 2000 року. Тоді один корейський студент ви­явив досить неприємну особливість цього браузера. При спробі з'єднання з сервером, що володіє непридатним сертифікатом, з подальшою відмовою від продовження такого сполучення відбувалося таке. Netscape помилково поміщав цей сертифікат до списку придатних, при наступному підключенні вже не ви­давав користувачу ніяких повідомлень і спокійно підключався до цього, не цілком надійного, сервера.
</p>

<p>
Але всі ці та до них подібні проломи не йдуть у жодне по­рівняння з тією загрозою, яку можуть являти для користувача сертифікати, які вчасно не були відкликані.
</p>

<p>
Справа в тому, що браузери зазвичай поставляються з де­яким цілком певним набором дійсних сертифікатів, але авто­матичного механізму перевірки їх придатності по завершенню деякого часу — не існує. Таким чином, можлива ситуація, що той або інший сертифікат, який використовується браузером, вже давно втратив чинність: міг скінчитися термін придатності, міг бути втрачений контроль над особистим ключем, відповід­ним цьому сертифікату, тощо.
</p>

<p>
У будь-якому з цих випадків сертифікат автоматично від­кликається і поміщається в так званий revocation list, або список непридатних сертифікатів, що створюється і оновлюється тим або іншим сертифікаційним співтовариством. Якщо не усунути такий сертифікат з браузера, він, як і раніше, вважатиметься придатним, з усіма наслідками, що з цього випливають.
</p>

<p>
Таким чином, протокол SSL можна назвати одним із най­більш вдалих рішень проблеми захисту даних користувача при їх передачі «відкритим» каналом.
</p>

		<h2 id="h101">Теми для самостійного вивчення</h2>
		<ol>
			<li>Історія появи та розвитку SSL</li>
			<li>Механізм роботи SSL</li>
			<li>Надійні та ненадійні сертифікати SSL</li>
			<li>Методи втручання в роботу захищеного з'єднання HTTPS</li>
		</ol>


		<h2 id="h102">Контрольні питання</h2>
		<ol>
			<li>Яке призначення протоколу HTTPS?</li>
			<li>На базі яких протоколів формується SSL-з'єднання?</li>
			<li>На чому базується протокол HTTPS?</li>
			<li>Який порт веб-сервера обслуговує з'єднання HTTPS за замовчуванням?</li>
		</ol>


			</ol>
		</div>
	</body>
	</html>